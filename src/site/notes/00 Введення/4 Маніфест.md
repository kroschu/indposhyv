---
{"title":"Маніфест","dg-publish":true,"dg-metatags":null,"dg-home":null,"permalink":"/00-vvedennya/4-manifest/","dgPassFrontmatter":true,"noteIcon":""}
---


Парадоксом нашого часу є те, що ми маємо високі будівлі, але низьку терпимість, широкі магістралі, але вузькі погляди.Витрачаємо більше, але маємо менше, купуємо більше, але радіємо менше. Маємо великі будинки, але менші родини, кращі зручності, але менше часу.

Маємо кращу освіту, але менше розуму, кращі знання, але гірше оцінюємо ситуацію, маємо більше експертів, але й більше проблем, кращу медицину, але гірше здоров'я. П'ємо надто багато, куримо надто багато, витрачаємо надто безвідповідально, сміємося надто мало, їздимо надто швидко, гніваємося надто легко, спати лягаємо надто пізно, прокидаємося надто втомленими, читаємо надто мало, надто багато дивимось телебачення і молимося надто рідко.

Збільшили свої домагання, але скоротили цінності. Говоримо занадто багато, любимо занадто рідко і ненавидимо занадто часто. Знаємо, як вижити, але не знаємо, як жити. Додаємо роки до людського життя, але не додаємо життя д нео років.

Досягли Місяця і повернулися, але насилу переходимо вулицю і знайомимося з новим сусідом. Підкорюємо космічні простори, але не духовні. Очищаємо повітря, але забруднюємо душу.

Підкорили собі атом, але не свої забобони. Пишемо більше, але дізнаємося менше. Плануємо більше, але досягаємо меншого. Навчилися поспішати, але не чекати. Створюємо нові комп'ютери, які зберігають більше інформації, ніж раніше, але спілкуємося все менше. Це час швидкого харчування і поганого травлення, великих людей і дрібних душ, швидкого прибутку і важких взаємин.

Час зростання сімейних доходів і зростання кількості розлучень, красивих будинків і зруйнованих домашніх вогнищ.

Час коротких відстаней, одноразових підгузків, разової моралі, зв'язків на одну ніч; зайвої ваги і пігулок, які роблять усе: збуджують нас, заспокоюють нас, вбивають нас...

**Приділяйте більше часу** тим, кого любите, бо вони з вами не назавжди.

**Запам'ятайте, скажіть добрі слова** тим, хто дивиться на вас від низу до верху із захопленням, бо ця маленька істота скоро виросте і її вже не буде поруч із вами.

**Запам'ятайте і палко притисніть близьку людину до себе,** бо це єдиний скарб, який можете віддати від серця, і він не коштує ні копійки.

**Запам'ятайте і тримайтеся за руки та цінуйте кожну мить життя.**